La gestione del plugin, in Joomla, è diversa rispetto agli altri due plugin.
Joomla infatti è modellato secondo il pattern M(odel) V(iew) C(ontroller), ed ogni suo plugin deve seguire questo modello.
In breve, joomla fa routing delle View attraverso il parametro GET "view", che è sempre associato ad un parametro GET "component",
che indica il componente a cui appartiene la View (nel caso del plugin wimtvpro il component è 'com_wimtvpro').
Le View devono essere nella cartella views/, e devono essere associate ad un Controller, attraverso il quale recuperano
il Model, ovvero il contenitore dei dati che devono mostrare o elaborare.
Il Controller serve, oltre che a servire il Model alle View, anche a permettere la modifica dello stesso.

I Controller devono essere nella cartella controllers/.

I Model devono essere nella cartella models/.

Nella cartella assets/ sono contenute le risorse necessarie al corretto funzionamento del plugin.

Nella cartella includes/ sono presenti alcune funzioni che vengono servite direttamente, senza utilizzare il pattern MVC.

Nella cartella sql/ sono presenti degli script SQL che vengono eseguiti all'installazione e alla disinstallazione del plugin, per inizializzare e resettare il database interno.

Nella cartella tables/ sono definite le tabelle utilizzate dalle view corrispondenti.

Nella cartella uploads/ vengono caricati i files dell'utente, come i cookie e i file temporanei durante l'upload di un file.

Il file config.xml contiene il form di configurazione del plugin, tra cui il valore da modificare per cambiare il base path delle chiamate alle API di wim.tv.